---
title: "Kvanne"
subtitle: "Angelica archangelica"
featured_image: "/static/img/angelica-archangelica-1.jpg"
plant_length: "100-200"
---

![](/static/img/angelica-archangelica-3.jpg)

[_Bild från Otto Wilhelm Thomé (1885)_](https://sv.wikipedia.org/wiki/Otto_Wilhelm_Thom%C3%A9)

## Generellt

I nordeuropeiska länder har kvanne med sin starka arom sedan gamla tider använts som universalmedicin. Det botaniska namnet anses härleda sig till örtens blomningstid, som enligt den förgregorianska kalendern inträffade kring Mikaeli. På den dagen skulle ärkeängeln Mikael dessutom ha uppenbarat sig för att prisa kvannens makt mot ondskan. Den fuktighetsälskande kvannen har sin hemort på sanka ängar och flodbäddar. De stora bladen förefaller tropiska och ger trädgården ett lummigt intryck.

![](/static/img/angelica-archangelica-1.jpg)

## Användning

Kvannens frön kan krossas och blandas med krossad stjälk för att smaksätta drinkar, exempelvis gin. Blanda hackade blad med syrlig frukt för att minska behovet av socker. Stjälken kan kanderas och användas till tårtor och desserter. Bladen kan användas för att ge ett rogivande bad.

Med kvannens frön kan du parfymera rummet genom att bränna dessa i en stekpanna. Kvannens blad passar bra i potpurrier. Ur roten kan på våren en snitt skäras och en väldoftande vätska tappas, denna kan användas som bindemedel i potpurri.

Som läkemedel kan man göra te på kvannens färska eller torkade blad, detta te är bra mot hosta, snuva och väderspänning. Krossade blad gör luften frisk i bilden och minskar risken för åksjuka.

![](/static/img/angelica-archangelica-2.jpg)

## Odling

Kvannen vill gärna växa på djup och fuktig jord och i lätt skugga. För förökning plantera frön på hösten och låt den kultiveras under vintern för att sedan växa upp till våren. Kvannen självsår sig gärna. Gallra eller flytta på småplantor under våren innan pålroten utvecklats. Varje planta behöver ca 1 kvadratmeter att växa på. Skörda blyertspen-tjocka stjälkar för kandering under midsommar. Mogna frön kan samlas på hösten och planteras kort därefter. Förvara torkade blad och rötter. Kandera stjälkar.

Kvannens frön är gulbruna och ca 6 mm långa. Rikligt med frön bildas under plantas andra höst. Kvannens blad är stora, glansiga och klargröna. Stjälken är tjock, ihålig och fårad. Kvannens rot är en tjock, fårad och aromatisk pålrot, roten har ofta 2-3 stora sidorötter. Kvannen är tvåårig och blir 100-200 cm i höjd.
