---
title: "Dansk körvel"
latinName: "Anthriscus cerefolium"
tags: plant
---

## Generellt

Den blygsamma danska körveln har länge varit förbisedd, men med sin fina och säregna smak av persilja och ett stänk av myrra blir den nu alltmer omtyckt igen. Den tillhör de traditionella _fines herbes_, oumbärliga i det franska köket, och är en frisk grön tillgång på varje matbord. De fjäderlika bladen smakar mest om plantorna får växa i halvskugga. I månsken ger de lätta vita blommorna ett magiskt skimmer åt örtagården under försommar och höst. Odla flera tillsammans i en skir grupp.

![](/static/img/anthriscus-cerefolium-1.jpg)

## Användning

Den danska körvelns blad kan användas rikligt i soppor, såser och sallader, bladen passar även utmärkt till kyckling, vit fisk och äggrätter. Tillsätt körvelns hackade blad när maten är färdiglagad. En liten mäng av de hackade bladen kan förstärka smakan på andra örter.Stjälken kan finhackad användas rå i sallader. Du kan låta stjälken koka med i soppor och grytor för bättre smak.

Gör avkok eller ansiktsmask av bladen för rengöring av hyn, för att mjuka upp och för att motverka rynkor.

Som läkemedel kan körvelns blad ätas råa, de innehåller C-vitamin, karotin, järn och magnesium. Gör te på bladen som hjälper levern, blodomloppet, matsmältningen och kronisk snuva. Traditionellt dricks te av bladen på skärtorsdagen om sträkande medel efter fastan.

![](/static/img/anthriscus-cerefolium-2.jpg)

## Odling

Körveln växer gärna i lätt skugga på lätt och genomsläpplig jord. Körveln mogna frö gror snabbt och kan sås sex-åtta veckor efter mognaden. Körveln kan sås flera gånger under vår och sommar: sprid glest på jorden, pressa lätt med spaden. Självsådd körvel brukar ge en tidig och en sen skörd.

Gallra småplantor till ca 12 cm avstånd. Omplantera dem inte. Det går att odla dansk körvel inomhus i ett inte alltför varmt och soligt fönster med god luftfuktighet. Skörden kan börja när plantan är ca 10 cm hög, börja då plocka blad och forsätt tills blomningen. Förvara frysta eller torkade blad.

Körveln frön är mörka och långsmala, de blir ca 6 mm. Fram till mognaden är fröna samlade i kapslar om fem. De torkade bladen försvagar smaken, så försök ha tillgång till färsk körvel. Körveln har vita blomställningar på sensommaren, även om våren på övervintrade fröplantor. Stjälken är smal, ihålig, lått fårad och förgrenad. Bladen är ormbunksliknande, ljusgröna med lätt rödlila skimmer på sensommaren. Körveln blir ca 20-35 cm i höjd och är ettårig.
