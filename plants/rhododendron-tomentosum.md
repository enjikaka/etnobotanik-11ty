---
title: Skvattram
latinName: Rhododendron tomentosum
date: git Last Modified
tags:
  - öl
  - ohyra
  - myggmedel
  - berusning
  - afrodisiakum
imageCredit: [
  "https://commons.wikimedia.org/wiki/File:Ledum_palustre_subsp._diversipilosum_var._nipponicum_1.JPG",
  "https://sv.wikipedia.org/wiki/Fil:Mrzezyno_reserve_Ledum_palustre_2010-07.jpg"
]
---

Skvattram är en starkt doftande buske som blommar med vita blommor under juni och juli månad. Bladen är läderartade med nedvikt kant och står sig under vintern.

## Användning

Har förr i tiden använts tämligen vanligt vid ölbryggning istället för humle - men har då orsakat huvudvärk. Kläder har förvarats i bommulspåse med skvattramkvistar i som ska ha skyddat mot klädesmalens larver. Detta har även gett växten smeknamnet ”klädpors”. Svinpors även kallad, då löss på svin bekämpats genom tvättning med en dekokt på skvattram.

Athabaskerna kryddade kött genom att koka detta med skvattram. Indianer använde växten för att göra ett te som skulle hjälpa mot förskylningar och hosta.

Under 1700-talet användes skvattram för att smaksätta öl i Tyskland. Detta blev senare förbjudet då folk blev aggressiva av detta öl.

Skvattram ska även kunna användas för att avvärja myggor - skogens eget myggmedel alltså! Man ska gnugga färska blad mot huden så den blir grön och ger då en myggavvisande effekt i ca 30 minuter. Detta ska vara bland de bästa naturliga myggmedlen i Sverige.

Skvattram ska vara en populär berusningsväxt bland Sibiriens olika folk - där shamaner använder starkt avkok från växten inför olika ritualer för att komma i kontakt med andevärlden. En koncentrerad drog av skvattram sägs framkalla hallucinationer då växten innehåller ledol som påverkar det centrala nervsystemet.

Som afrodisiakum skall växten också kunna användas. Experiment som professon Hugo Schultz utförde på 1900-talet visade på att skvattram gav ”mycket besvärliga, häftiga och långvariga erektioner” och försäkt menstruation hos kvinnor. ”Fantastiska och erotiskt färgade drömmar störde nattron, och riklig nattsvett uppträdde upprepade gånger.”

{% image "./static/img/rhododendron-tomentosum-2.jpg", "Skvattram", "600px" %}

## Odling

Svattram blir 30–100 cm. Växer i fuktig skogsmark och på mossar och förkommer i hela Finland och Sverige, dock mer sällsynt i sydligaste Götaland. Dålig utbredning i Norge; sällsynt kring Oslofjorden och växter knappt annars norröver förutom i Finnmarken där den växer allmänt längst österut - varför den kallas Finnmarkspors på norska.

## Övrigt

Skvattram innehåller bland annat arbutin, ericolin, ericinol, leditansyra, ledol, myrcen, palustrol och quercetin. Alla delar av plantan innehåller giftiga terpener som påverkar det centrala nervsystemet. En överdos medför yrighet och dålig balans följt av illamående och omedvetenhet. Blott lukten av Skvattram framkallar huvudvärk på en del människor.

Skvattram irriterar slemhinnor. Stora doser kan i sällsynta fall leda till döden.

Latinska namnet var tidigare _Ledum palustre_. Lokala namn på växten är bockhorn, bockkpors (Nyland, Finland), getblomma, getpors, klammerris, käglabuske (Götaland & Svenskfinland), lummer, mykrona, myrkull, myrris, skvackor, skvateonris, svikra, skväckare och vild skogsmarin.

På finska heter växten Suopursu.

[Se programmet Blomsterspråks avsnitt om Skvattram i Öppet arkiv från SVT](https://www.svtplay.se/video/28683114/blomstersprak-oppet-arkiv/blomstersprak-sasong-1-avsnitt-4)
