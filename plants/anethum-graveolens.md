---
title: Dill
latinName: Anethum graveolens
tags:
  - krydda
  - andedräkt
  - matsmältning
  - sömnlöshet
---

För länge sedan använde egyptierna dill som lugnande medicin, och grekerna sade att dillen stillar hicka. På medeltiden ingick dill bland midsommarnattens örter mot häxeri, och vanligt folk gjorde sitt vin till kärleksdryck genom att tillsätta dill.

## Användning

Dillens frön kan användas hela eller malda till soppor, fiskrätter, inläggningar, matbröd och kryddsmör. Fröna är bra för matsmältningen. Dillens krona är starkare och sötaren en bladen och fräschare än dess frön. Kronan kan användas till inlagd gurka eller blomkål. Dillens blad passar utmärkt att användas till färskpotatis, fiskrätter, dillsås och till garnering. Finhackade blad i potatissallad, på kokta grönsaker och på grillat kött är också ett bra förslag.

Som skönhetsmedel kan avkok på krossat frö stärka nagelbanden. Tugga frön för god andedräkt.

Dillens frö används för sina mineralsalter i saltfria dieter. Drick dillvatten för matsmältningen, mot hicka, väderspänning, magkramp, kolik och sömnlöshet. Kan också användas som mjölkstimulerande medel för ammande mödrar. Använd 15 gram krossat frö till en tekopp kokande vatten för att göra dillvatten. Dosering är 1 msk till vuxna och 1 tsk till spädbarn.

![](/static/img/anethum-graveolens-2.jpg)

## Odling

Dillen vill växa i full sol, i näringsrik jord med icke blåsigt väder. Frön sås på våren och försommaren. Dillen skall icke planteras bredvid fänkål. Skörda unga blad, kornor tas i fruktsättningens början. Samla frön när kronan bilvigt brun. Förvara genom att torka eller frysa in blad. Torka mogna frön.

Dillens stjälk är ihålig, fårad och grenad. Dillkronan passar utmärkt till kräftor och består av små gula doftande blommor. Dillen är ettårig och kan bli ungefär 20-100 centimeter i höjd.
