---
title: Vildselleri
latinName: Apium graveolens
date: git Last Modified
tags:
  - krydda
  - sallad
  - lugnande
  - aptitretande
  - matsmältning
  - urindrivande
---

En krona av vildselleri förärades segrarna i de nemeiska spelen till den grekiske överguden Zeus förhärligande. Därefter dödades den nemeiske kungens son av en orm, göm i sellerins blad, som även fick göra tjänst som begravningskrans. Grekerna använde örten medicinskt också, och romarna hade glädje av den i köket. Av stjälkarna gjordes puré med peppar, libbsticka, oregano, lök och vin. Spädgris fylldes med bladen jämte dadlar och pinjefrö. På 1800-talet använde sekten shakers i USA plantan till patentmedicin.

## Användning

Sellerins frön kan malas ned och användas till sellerisalt. Fröna är goda i soppor, curryrätter, grytor och inläggningar. Fröna kan även ersätta salt i saltfattig diet. Bladen kan hackas och användas sparsamt i sallad, mjukost, fyllnad i fågel, och som garnering på mat. Blanda en handfull finhackade blad i mjölk till marinad för fisk och till skaldjurssås. Låt koka med de tre sista minuterna i grönsaksoppa eller stuvning, det gynnar smaken och hälsan.

Som läkemedel är avkok på fröna lugnande, avslappnande, bra för njurarna och lättar väderspänning. Sellerins blad är rika på vitaminer, mineralsalter och annat nyttigt. Bladen anses innehålla insulinliknande hormon, vilket är bra för diabetiker. Te på bladen är aptitretande, bra för matsmältningen och mot kolik. Krossa stjäl och blad för att få ut urindrivande saft.

{% image "./static/img/apium-graveolens-2.jpg", "Vildselleri", "600px" %}

## Odling

Sellerin växer soligt och på näringsrik, fuktig och genomsläpplig jord. Förkultivera plantor inomhus tidigt på våren. Sellerin gror långsamt. Plantor skall planteras ut på 30 cm avstånd. Sellerin trivs inte inomhus. Plocka blad på sensommaren eller vid behov. Samla mogna frön. För förvaring kan du frysa ned blad eller torka dem till vinäger.

Sellerins frön är små och bruna, ovala och aromatiska. Blommorna är små gulgröna och blommar på sensommaren andra året av plantas levnad. Bladen är aromatiska, oregelbundet flikiga, glänsade ljusgröna och upprätta. Torkade blad har något starkare arom och passar bra i soppor, buljong, grytor och till fyllningar. Stjälken är facetterad, ådrad, förgrenad och grön. Sellerin blir ca 20-80 cm i höjd och lever i 2 två år.
