---
title: "Daggkåpa"
subtitle: "Alchemilla vulgaris"
featured_image: "/static/img/alchemilla-vulgaris-1.jpg"
plant_length: "10-50"
tags: plant
---

![](/static/img/alchemilla-vulgaris-3.jpg)

[_Bild från Otto Wilhelm Thomé (1885)_](https://sv.wikipedia.org/wiki/Otto_Wilhelm_Thom%C3%A9)

## Generellt

Alchemilla kommer av arabiskans alkemelych (alkemi), "den lilla magiska". Så benämndes örten för sitt goda rykte som läkeväxt och för den droppe - av dagg, trodde man - som brukar glänsa i bladets grop. Daggdroppar har inspirerat flera poeter och alkemister genom tiderna. Inom kristendomen har den välgörande örten kallats "Vår frus mantel".

"Kvinnans bästa vän" var ett smeknamn den fick för sin förmåga att ge menstruationen ett regelbundet förlopp, lindra klimakteriebesvär och bota infektioner i kvinnans underliv. Genom att regelbundet dricka ett te på daggkåpa skulle kvinnor engligt en tysk specialist slippa en tredjedel av alla underlivsoperationer.

Daggkåpans blad är mjuka, blågröna, nästan runda med tandade uddar. Stjälken är luden och blommorna är små och gulgröna på sommaren. Blommorna är 3-4mm breda.

![](/static/img/alchemilla-vulgaris-1.jpg)

## Användning

Ett blötlägg med bladen ger ett sammandragande ansiktsvatten och ångbad mot finnar. Använd vätskan kall i kompresser mot svullnad kring ögon. Kan även användas i cremer för att göra grov hy mjukare. Man kan också blekna fräknar med vätskan.

Alla de gröna delarna av plantan kan användas som te under havandeskap och tio dagar efter förlossning för att dra ihop bukmusklerna, kan även användas för regelbunden menstruation. Tedrickning tio dagar i månaden håller klimakteriebesvär borta. Daggkåpan kan också användas mot diarré och till sköljning av munnen efter tandutdragning.

Kompress med avkok på daggkåpans blad kan användas för sårläkning, mot infektion och svullnad. Fjällkåpan har samma egenskaper, antagligen mer effektiv.

Daggkåpans unda och milda blad kan delas och blandas i sallad.

![](/static/img/alchemilla-vulgaris-2.jpg)

## Odling

Daggkåpan blir 10-50 cm. Den är flerårig och har en tjock träig jordstam och njurformade, flikiga blad. Daggkåpan växer på ängar och i skogar över hela landet. Daggkåpan blommar maj-september.

Daggkåpan växer gärna på soliga ställen med fuktig och kalkhaltig jord. Skörda plantan genom att klippa av stora blad, helst under blomningstiden. För förvaring kan löven torkas.

## Övrigt

Med daggkåpans blad kan ull färgas grön.