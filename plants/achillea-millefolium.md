---
title: Rölleka
latinName: Achillea millefolium
gbif: 9221087
tags:
  - krydda
  - tandvärk
  - menstruation
  - förkylning
---

Rölleka skulle kunna beskrivas som växtrikes Jack Russell, eftersom den här lilla växten har så stor kraft. Ett enda ynka litet blad kan påskynda komposteringprocessen av ett helt kärrlast med komposteringsmaterial. Plantan i växande tillstånd håller närliggande plantor borta från sjukdom och lyfter också fram dessa plantors doft och smak. Avkok av plantan kan användas som gödsel.

Röllekans rot avger sekret som förstärker närastående plantors sjukdomsresistens och deras värde som läkeörter. Röllekan själv har otroliga läkeegenskaper.

Namnet Achillea torde härröra från det gamla trojanska riket, då Akilles, som fått kunskap om örtens förmåga att hämma blodflöde, botade många av sina krigare med hjälp av örten. Druiderna, som länge höll örten helig, använde stjälken till väderspådom. I Kina siade lärda män om framtiden med hjälp av röllekans stjälkar.

Röllekans blad är smala, aromatiska och fjäderlika. De är mörkt grågröna och är vitamin och mineralrika. Dess blommor är små, gräddvita, ibland rosa med nästan platta blomkvastar som har en pikant doft under sommar och höst. De torkade bladen avger en mild salvialik doft.

## Användning

Röllekans friska blad kan tuggas för att motverka tandvärk. Te på bladen hjälper mot matsmältningsbesvär, mot häftig menstruation, för att framkalla svettning, för inre rening och mot förkylning. Använd avkok för små sår, mot hudsprickor, finnar och inflammerat tandkött.

OBS! Långvarig användning kan göra huden ömtålig för starkt ljus.

De något bittra bladen kan finhackas och strös i sallad. Bladen har en kryddig smak och passar utmärkt i ost-dipsås.

{% image "./static/img/achillea-millefolium-2.jpg", "Rölleka", "600px" %}

## Odling

Röllekan blir 15-60 cm. Den är en flerårig ört med gleshårig stjälk. Vanlig på ängar, betesmarker, strandängar och vid bebyggelse. Den förekommer över hela landet. Röllekan blommar Juni - September.

Röllekan växer på soliga ställen i måttligt näringsrik och fuktig jord. För förökning av plantan skall man så frön eller dela plantor på vår eller höst. Skörda blommor och blad på sensommaren.

## Övrigt

Ett avkok på friska blommor kan användas till ansiktsvatten. Du kan använda avkoket som bas i inpackning för hyn och till uppfriskande bad. Tryck friska blad mot skärsår efter rakning.