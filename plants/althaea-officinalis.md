---
title: Läkemalva
latinName: Althaea officinalis
tags:
  - hosta
  - sallad
  - grönsak
  - diarré
  - sömnlöshet
  - tvål
  - halsont
---

## Generellt

Läkemalvans rot innehåller ett slem som tjocknar i vatten och som förr brukade upphettas med socker till en mild, lindrande pasta. Det är den som givit läkemalvan dess engelska namn, Marsh mallow, vilket fortfarande är namnet på en mjuk konfekt, känd även i Sverige. Numera tillverkas dock konfekten av andra ingredienser.

Alla de över 1 000 växterna i familjen Malvaceae innehåller det helande slemmet. Althaea kommer från det grekiska ordet altho som betyder "bota". Från Kina fördes läkemalvan till Egypten och Syrien, där åt man den som grönsak. Den finns omnämnd av Pytagoras, Platon och Virgilius och avnjöts av romarna i korngrynssoppa och som fyllnad i helstekt spädgris.

## Användning

Läkemalvans frön kan ätas färska eller torkade, de passar bra att strö över sallad. På sallad kan även läkemalvans kronblad och unga gröna blad blandas i. Bladen kan användas som smaksättning i olja och vinäger och kan ångkokas som grönsak. Roten kan kokas mjuk och därpå stekas.

Vid hosta, diarré och sömnlöshet kan du dricka te gjort på läkemalvans rot. Lägg omslag av roten på svullnader. Läkemalvan används i Iran mor irritationer vid tandsprickning hos spädbarn och för att påskynda vid sen tandsprickning. Skummet som bildas vid kokning av roten kan användas som lindrande tvål vid hudproblem, även psoriasis. Te på roten hjälper vid hosta och halsproblem.

Använd bladavkok eller vätskan ur blötlagd rot, kall eller varm, för händerna, vid torrt hår, mot solbränna, till ansiktsmask och ångbad för hyn. Lägg indränkta kompresser för slätare hy kring ögonen.

![](/static/img/althaea-officinalis-2.jpg)

## Odling

Läkemalvans höjd blir inte längre än 2 meter. Blommorna är stora vita eller rosa. Läkemalvan blommar under sensommaren och tidig höst. Bladen är stora, ludna, tandade och grågröna med växtslem innuti. Stjälken är luden, rund och ljust grön.

Läkemalvan växer helst i fuktig och måttligt näringsrik jord i full sol. För att föröka plantan skall frön sås eller plantor delas på våren. Gallra plantor till 30 cm avstånd. Andra året till 60 cm. Läkemalvan passar inte för inomhusodling.

Skörda mogna frön, plocka blad vid behöv och gräv upp rötter på hösten. Försvara torkade frön och blad. Skala och torka rötterna eller gör sirap av dem.

## Övrigt

I pillerindustrin har ett pulver av roten använts som bindemedel. Läkemalvans blad passar fint som dekoration i buketter.
