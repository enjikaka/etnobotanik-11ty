---
title: "Citronverbena"
subtitle: "Aloysia triphylla"
featured_image: "/static/img/aloysia-triphylla-1.jpg"
plant_length: "50-100"
tags: plant
---

![](/static/img/aloysia-triphylla-1.jpg)

## Generellt

Citronverbenans omedelbara lockelse ligger i bladen som har en ren och skarp citrondoft som ger en angenäm överraskning vid varje beröring. Örten härstammar från Sydamerika och dess myter och historia är föga kända utanför de indianska kulturerna. På 1500-talet medförde spanjorerna växten till sitt hemland där den odlades för sin doftstarka olja. Citronverbenan odlas som ettårig i Sverige men ge inte upp hoppet, tidigt på hösten kan nya blad komma fram, senare än man skulle kunna tro.

![](/static/img/aloysia-triphylla-2.jpg)

## Användning

Av citronverbenans blad kan örtte kokas. Finhacka späda blad till drinkar, konfekt, fruktefterrätter, mjuka kakor och hemgjord glass. Låt bladen dra i vatten till sköljkoppar.

Som skönhetsmedel kan bladen låtas dra i mandelolja till massage - blanda gärna i lavendel eller rosmarin också, doften blir spännande. Blanda oljan i hemgjord creme. Mot påsar kring ögonen: gör avkok på bladen, låt kallna, dränk bomull i vätskan och lägg över ögonen i 15 minuter. Bladavkok passar även bra att ha i badvattnet. Lägg blad i ättika för att göra huden mjuk med.

Citronverbenans blad passar även bra i potpurri, i linnepåsar, doftkuddar och till att parfymera brevpapper. Avkok av bladen kan även användas till att blanda i stearin vid ljusstöpning. Använd starkt avkok av citronverbenans blad till parfym och för att stänka över potpurrier.

Te gjorde på citronverbenans blad är milt, lugnande och lindrar vid snuva och halsont, minskar tillfälligt magbesvär, magkramp, väderspänning, illamående och hjärtklappning.

Långvarigt och omfattande tedrickande kan irritera magen.

## Odling

Citronverbenan växer helst i full sol och bär täckas väl mot frost. Jorden bör vara lätt, väldränerad och kalkhaltig. Mager jord befrämjar härdigheten. Så citronverbenan inomhus på våren. Mjuka skott kan tas på hösten. Förkultiverade plantor bör sättas med ca 80 cm avstånd. När hängande grenar beskärs kommer nya snart ut. Citronverbenan kan övervintra inomhus och tappar då vanligen bladen. Beskär och duscha den med ljummet vatten på våren så får den åter liv. Skörda blad när så önskas, bäst i blommningens början.

Citronverbenan är en ettårig planta i Sverige och blir ca 50-100 cm (Upp till 4,5 meter i varma klimat). Citronverbenans frön är små, mörkbruna och avlånga. De torkade bladen behåller sin friska citrondoft i 2-3 år och passar utmärkt i potpurri och luktpåsar. Blommorna sitter i läsa ställningar med små vita eller ljuslila blommor på sensommaren. Bladen är långa, spetsiga och har en grov yta. Bladen har en tudlig mittnerv, stark citrondoft och de sitter tre och tre på stjälken. Stjälken är rund och fårad, första året grön, andra året röd vedartad.

## Övrigt

Långvarigt och omfattande tedrickande kan irritera magen.

Det latinska namnet är Aloysia triphylla (Lippia citriodora).
